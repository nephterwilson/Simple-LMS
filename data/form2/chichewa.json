

{
  "subject": "Chichewa",
  "topics": [
   
    
    {
  "title": "Alowam’malo",
  "subsections": [
    {
      "title": "Tanthauzo",
      "content": "Alowam’malo ndi mawu amene amagwiritsidwa ntchito m'malo mwa dzina. Amaimira anthu, zinthu kapena malo popanda kutchula mayina awo eni.",
      "points": [
        "Mwachitsanzo: 'Wanga wapita dzulo', 'Iwo akufuna inu', 'Chake ndi ichi', 'Yanga ili pa 99%'."
      ]
    },
    {
      "title": "Mitundu ya Alowam’malo",
      "content": "Alowam’malo amagawidwa m'magulu osiyanasiyana kutengera ntchito ndi momwe amagwiritsidwira ntchito pa chiganizo.",
      "points": [
        "1. Mlowam’malo wa dzina lakelake",
        "   a. Kaloza mwini: 'Kodi mukunena ine?', 'Ife tipita kwa Cholwe.'",
        "   b. Kaloza mnzako: 'Iwe sumva kamodzi', 'Ndikuyankhula ndi inu.'",
        "   c. Kaloza wina: 'Iye amadzikonda', 'Iwo akuba nzimbe'.",
        "2. Mlowam’malo wa umwini: 'Wake wabwera dzulo', 'Zanga zili pa phiri', 'Yake yalowa pa dzenje'.",
        "3. Mlowam’malo wagwirizano/ubale: 'Amene afuna abwere', 'Ndikufuna zomwe zija', 'Zonse wagulazo ndi zoola'.",
        "4. Mlowam’malo woloza: 'Paja pali msipu wobiriwira', 'Ndingagwire ichi osati icho', 'Uko ndi kunyumba'.",
        "5. Mlowam’malo wofunsa: 'Ukufuna zotani?', 'Wagwira iti?', 'Wayani akubwera apoyo?'.",
        "6. Mlowam’malo wowerengera: 'Ndadya ziwiri zokha', 'Mundigulire zitatu', 'Kanayi kachepa'.",
        "7. Mlowam’malo wotsindika: 'Iye mwini wadyadi izi', 'Iwe amene Yudasi udzandipachika', 'Ife tomwe tazionadi izi'.",
        "8. Mlowam’malo wogawa: 'Aliyense wadwala', 'Chilichonse ndi ndiwo'.",
        "9. Mlowam’malo odzichitira: 'Wadzimenya yekha', 'Udzimvere wekha'.",
        "10. Mlowam’malo wotsimikiza: 'Iye mwini wandifunsa za nkhaniyo', 'Ine ndemwe ndavutitsidwa ndi bwana', 'Inu amene simungandimenye'.",
        "11. Mlowam’malo opatula/ochuluka/wapayekha: 'Ndigawirenikoni zochepa zokha', 'Angapo abwera kale', 'Ena abwera kale', 'Zochepa zafa', 'Zingapo zagwidwa', 'Ena agona kale', 'Ambiri alakwa kale mayesowa'."
      ]
    },
    {
      "title": "Ntchito ya Alowam’malo",
      "content": "Alowam’malo amagwira ntchito zosiyanasiyana monga kukhala mwininkhani, pamtherankhani wachindunji kapena wopanda chindunji, kuitanira, mtsirizitsi ndi zina zotero.",
      "points": [
        "1. Kukhala mwininkhani: 'Ine ndipita kwathu', 'Iye walima kale'.",
        "2. Kukhala pamtherankhani wachindunji: 'Amayi akufuna iwe upite nawo', 'Aphunzitsi aona ife tokha'.",
        "3. Kukhala pamtherankhani wopanda chindunji: 'Makolo aphera iwe nkhuku imeneyi', 'Agulira iye njinga mukuiona paja', 'Nyumba ija agulira ife kuti tizigonamo'.",
        "4. Kukhala pamtherankhani wa mperekezi: 'Aphunzitsiwa akunena za iwe', 'Akupita kwa inu'.",
        "5. Kuitanira: 'Iwe, bwera kuno', 'Inu, taimani pomwepo'.",
        "6. Kukhala mtsirizitsi: 'Mwanayo ndi uyo', 'M’nyumbamo muli iye'."
      ]
    },
    {
      "title": "Zitsanzo za Ntchito ya Alowam’malo",
      "content": "Zitsanzo zimatsimikizira kumvetsa kwa ntchito ya alowam’malo m’mawu osiyanasiyana.",
      "points": [
        "1. Amyi agulira ine ichi",
        "2. Izo zikupita kwawo",
        "3. Inu, bwerani kuno",
        "4. Lero tipha yako",
        "5. Chimwemwe wapatsira inu zathu.",
        "6. Diresi mukufuna kugula si ili",
        "7. Mbava ija ndi iyi",
        "8. Ine ndipita ndi iye"
      ]
    },
    {
      "title": "Zochita pa Alowam’malo",
      "content": "Ntchito zotsatira zimaperekedwa kuti aphunzitsi kapena ophunzira athe kuyesa chidziwitso chawo pa alowam’malo.",
      "points": [
        "1. Tsekani mzere kunsi kwa alowam’malo ndipo mupereke mitundu yake:",
        "   a. Ine nditenga izi",
        "   b. Ubwera liti kwathu?",
        "   c. Timene tapulumuka ndi tisanu.",
        "   d. Undipatse amodzi okha.",
        "   e. Musadandaule, ndagwira changa.",
        "   f. Imodzi ndaipeza lero m’mawa",
        "   g. Ndi yanji wanyamulayo?",
        "2. Tsekani mzere kunsi kwa alowam’malo ndipo mupereke ntchito zake:",
        "   a. Amyi agulira ine ichi",
        "   b. Izo zikupita kwawo",
        "   c. Inu, bwerani kuno",
        "   d. Lero tipha yako",
        "   e. Chimwemwe wapatsira inu zathu.",
        "   f. Diresi mukufuna kugula si ili",
        "   g. Mbava ija ndi iyi",
        "   h. Ine ndipita ndi iye"
      ]
    }
  ]
},

{
  "title": "Afotokozi",
  "subsections": [
    {
      "title": "Tanthauzo",
      "content": "Afotokozi ndi mawu omwe amafotokoza kapena kufotokoza zinthu, anthu, malo kapena maganizo mwa njira yowonjezera tanthauzo pa chiganizo.",
      "points": [
        "Mwachitsanzo: 'Zinthu zoumazo muike padera', 'Mwana waulemu amakondweretsa makolo ake'."
      ]
    },
    {
      "title": "Mitundu ya Afotokozi",
      "content": "Afotokozi amagawidwa m'magulu osiyanasiyana kutengera mtundu wa chinthu chimene akufotokoza kapena mmene amagwiritsidwira ntchito.",
      "points": [
        "1. Mfotokozi wamaonekedwe: 'Wavala Malaya obiriwira', 'Atsikana okongola amanditsangalatsa', 'Usadye chimanga chachiwisi chingakupweteke'.",
        "2. Mfotokozi wa makhalidwe: 'Munthu wakuba malangidwa akagwidwa', 'Mnyamata waliuma uja wapita'.",
        "3. Mfotokozi wowerenga: 'Atsikana khumi alowera kumtundaku', 'Mbuzi zitatu zaphedwa lero'.",
        "4. Mfotokozi wofunsa: 'Asowa ndi Malaya ayani?', 'Mwafika nthawi yanji?', 'Ubwera tsiku liti?'.",
        "5. Mfotokozi woloza: 'Mwana uyu wabwera lero', 'Mwana uyo wabwera lero', 'Mbuzi ija ndi ya agogo'.",
        "6. Mfotokozi wamwinimwini: 'Mtsikana waChitonga amanditsangalatsa', 'Ndalama zaChimereka ndi zamphamvu'.",
        "7. Mfotokozi waumwini: 'Nthochi zanga zadyedwa', 'Chimanga chathu chamera bwino'.",
        "8. Mfotokozi wogawa: 'Abwere wina aliyense', 'Mundigawire chimanga china chilichonse'.",
        "9. Mfotokozi wopatula/wapayekha/wachuluka: 'Ndadya nthochi zochepa', 'Ana ambiri makono ngamwano', 'Nkhuku zonse zafa', 'Ana ena samva kamodzi', 'Zinthu zingapo zasowa'.",
        "10. Mfotokozi wamgwirizano (waubale): 'Munthu yemwe wadya kale asadyenso', 'Ana nonse mukhale nokha', 'Zinthu zotere zimayambitsa nkhondo'."
      ]
    },
    {
      "title": "Ntchito ya Afotokozi",
      "content": "Ntchito zimenezi zimathandiza ophunzira kuzindikira mtundu wa afotokozi mwa kusanthula mawu omwe amafotokoza zinthu kapena anthu m’mawu a tsiku ndi tsiku.",
      "points": [
        "1. Wagula ndiwo zayani?",
        "2. Mfumu yachingoni ndiyoopsa",
        "3. Atsikana awa amakonda kucheza",
        "4. Kunyumba kwake kwabwera alendo",
        "5. Anthu ophunzira ndi ofunika pa chitukuko",
        "6. Diresi yamalumaluwa ndiyo yadolola Malita",
        "7. Ophunzira olimbikira amakhoza bwino",
        "8. Abambo asanu avala malaya amizeremizere"
      ]
    },
    {
      "title": "Kusiyana pakati pa Mfotokozi ndi Mlowam’malo",
      "content": "Mfotokozi ndi Mlowam’malo amagwirizana pofotokozera koma amakhala ndi ntchito zosiyana kutengera mmene amagwiritsidwira ntchito m’chiganizo.",
      "points": [
        "1. 'Anga' – a. Anga ndi akuda (Mlowam’malo), b. Malaya anga ndi akuda (Mfotokozi).",
        "2. 'Asanu' – a. Uwauze kuti abwere asanu okha (Mlowam’malo), b. Uwauze kuti abwere anyamata asanu okha (Mfotokozi)."
      ]
    },
    {
      "title": "Zochita pa Mfotokozi",
      "content": "Ntchito izi zimathandiza ophunzira kupanga ziganizo pogwiritsa ntchito mawu amene amagwiritsidwa ntchito ngati afotokozi kapena alowam’malo.",
      "points": [
        "1. Pangani ziganizo ndi mawu oti panga ngati:",
        "   a. Mneni",
        "   b. Mlowam’malo",
        "   c. Mfotokozi",
        "2. Pangani ziganizo ndi mawu oti 'ambiri' ngati:",
        "   a. Mlowam’malo",
        "   b. Mfotokozi"
      ]
    }
  ]
},

{
  "title": "Aneni",
  "subsections": [
    {
      "title": "Mitundu ya Aneni",
      "content": "Aneni amagawidwa kutengera momwe amagwiritsidwira ntchito mu chiganizo. Ali ndi mitundu yosiyanasiyana yosonyeza mbali zosiyanasiyana za ganizo.",
      "points": [
        "1. Mneni wothandizira: amathandizira mneni wina kuti apereke ganizo lomveka bwino. Mwachitsanzo: 'Iye adzakhala akuyendetsa galimoto', 'Ife tidali kuphunzira Chichewa'.",
        "2. Mneni wodalira (wophatikizika): sadziimira yekha, amadalira mawu ena. Mwachitsanzo: 'Kumenya mkazi si chamuna', 'Iye ndi mbava'.",
        "3. Mneni woyambukira: uli ndi pamtherankhani. Mwachitsanzo: 'Galu wapha bakha', 'Chule wamwa madzi'.",
        "4. Mneni wosayambukira: sakhala ndi pamtherankhani. Mwachitsanzo: 'Mwanayu amalira kwambiri', 'Kudeko akuseka kwambiri'.",
        "5. Mneni wosasintha nthawi: amagwiritsidwa ntchito ndi ku+. Mwachitsanzo: 'Iwo akufuna kupita kwawo', 'Iwo sakonda kumwa mowa'."
      ]
    },
    {
      "title": "Ntchito ya Mitundu ya Aneni",
      "content": "Ophunzira amayenera kuzindikira mtundu wa mneni m’chiganizo mwina pokambirana kapena poyankha mafunso.",
      "points": [
        "1. Joni ndi mbava",
        "2. Agogo alima munda dzulo",
        "3. Agogo apita kwawo",
        "4. Agogo akufuna kuphika nsima",
        "5. Iwo ali kuthamanga kuseriku",
        "6. Akuti chiyani mwanayo?",
        "7. Myang’ana dzuwa adasokera"
      ]
    },
    {
      "title": "Mawu Amodzi Owonetsa Mneni Woyambukira ndi Wosayambukira",
      "content": "Mawu ena amatha kugwiritsidwa ntchito ngati mneni woyambukira kapena wosayambukira kutengera ntchito yake mu chiganizo.",
      "points": [
        "1. Kwera: a. Dzuwa lakwera (wosayambukira), b. Mwana wakwera njinga (woyambukira)",
        "2. Tentha: a. Madzi atentha kwambiri, b. Mwana watentha tchire",
        "3. Yenda: a. Galimoto ija yayamba kuyenda, b. Anyamata akuyenda bawo",
        "4. Pweteka: a. Mutu wanga ukupweteka, b. Mwandipweteka"
      ]
    },
    {
      "title": "Magulu a Aneni",
      "content": "Aneni amagawidwa malinga ndi kuchuluka kwa magawo a mawu omwe amapanga mneniwo.",
      "points": [
        "1. Mneni wa phatikizo limodzi: 'Mbala zaba chimanga', 'Galu adafa dzulo'",
        "2. Maphatikizo awiri: 'Anawo atula katundu', 'Mbiri yanu yonunkha yawanda'",
        "3. Maphatikizo atatu: 'Anyamata amasula katundu wawo', 'Ndidalandira kala dzulo'",
        "4. Maphatikizo anayi kapena kuposera apo: 'Iyeyo wafotokoza bwino nkhaniyo', 'Ine ndakhulupirira kuti mubwira', 'Gondoline wazibulubundira ndi bulangete chifukwa wazizidwa kwambiri'"
      ]
    },
    {
      "title": "Nthawi za Aneni",
      "content": "Aneni amasonyeza nthawi ya chochitika. Izi zimathandiza kumvetsa nthawi yomwe zinachitika.",
      "points": [
        "Nthawi Yatsopano: a. Ife tadya mpunga, b. Mwana akulira kwambiri",
        "Nthawi Yakale: a. Mayi anafika bwino dzulo, b. Chifuniro adamvera malangizo",
        "Nthawi Yamtsogolo: a. Tonse tidzadya mawa, b. Ana inu mudzalira tsiku lina"
      ]
    },
    {
      "title": "Zamkati mwa Nthawi za Aneni",
      "content": "Nthawi imagawikanso mwa maonekedwe osiyanasiyana a nthawi yatsopano, yakale ndi yamtsogolo.",
      "points": [
        "Nthawi yatsopano yathayi: 'Galu wapha bakha', 'Ife taphunzira Chichewa'",
        "Nthawi yatsopano yopitirira: 'Galu akupha bakha', 'Mwana akulira'",
        "Nthawi yatsopano yakawirikawiri: 'Galu samapha bakha', 'Dziko limazungulira dzuwa'",
        "Nthawi yakale yathayi: 'Tinali titadzuka kale', 'Adali ataipha kale mbuziyo'",
        "Nthawi yakale yopitirira: 'Mvula idali kugwa', 'Ankapha mbuzi za eni'",
        "Nthawi yakale yakawirikawiri: 'Amavala nyanda', 'Amapha mbuzi kalero'",
        "Nthawi yamtsogolo yathayi: 'Ine ndidzakhala nditagwira mkazi', 'Adzakhala atachoka'",
        "Nthawi yamtsogolo yopitirira: 'Ndidzakhala ndikudikira alendo', 'Tidzakhalabe tikufewa'",
        "Nthawi yamtsogolo yakawirikawiri: 'Tizidzadyera nyama', 'Tizidzagwira atsikana okongola'"
      ]
    },
    {
      "title": "Ntchito ya Nthawi za Aneni",
      "content": "Ntchito zimathandiza ophunzira kuzindikira nthawi ya mneni m’chiganizo.",
      "points": [
        "1. Tonse tadya nsima",
        "2. Iye akhala akundipusitsa nthawi yonseyi",
        "3. Ndidzakhala nditakwatira nthawi imeneyo",
        "4. Yohane akulembako mayeso",
        "5. Abambo samafuna zachibwana",
        "6. Atonga ndi Angoni amakhalirana bwino kalero"
      ]
    },
    {
      "title": "Kachitidwe ka Aneni",
      "content": "Aneni amasonyeza mmene wochita kapena wochitidwa akuyendera mu chiganizo.",
      "points": [
        "1. Kachitidwe ka wochita: 'Galu wapha bakha', 'Iye akudya chikondamoyo'",
        "2. Kachitidwe ka wochitidwa: 'Bakha waphedwa ndi galu', 'Chikondamoyo chadyeka lero'"
      ]
    },
    {
      "title": "Zochita pa Kachitidwe ka Aneni",
      "content": "Ophunzira amasinthira mneni kuti awonetse kachitidwe kake kaya ndi ka wochita kapena wochitidwa.",
      "points": [
        "1. Gwiritsani ntchito mneni 'menya' m’ziganizo kusonyeza:",
        "   a. Kachitidwe ka wochita",
        "   b. Kachitidwe ka wochitidwa",
        "2. Sinthani izi kuti zikhale mu kachitidwe ka wochita:",
        "   a. Munda udzalimidwa",
        "   b. Iye adamenyedwa kwambiri dzulo ndi akuba",
        "   c. Iye wamwa madzi",
        "   d. Mbava ija yapandwa",
        "   e. Ife takhala tikudikiridwa ndi iwo",
        "   f. Nsimayi idzakhala ikudyedwa kutsogoloku",
        "3. Sinthani izi kuti zikhale mu kachitidwe ka wochitidwa:",
        "   a. Iwo alima munda",
        "   b. Ana awa adadya nsima",
        "   c. Iwo adzakhala atamwa mowa pofika mawa 10 koloko"
      ]
    }
  ]
},

{
  "title": "Aonjezi ndi Ziganizo",
  "subsections": [
    {
      "title": "Aonjezi",
      "content": "Aonjezi ndi mawu amene amawonjezera tanthauzo kapena amafotokozera mneni kapena chitantchito pa nthawi, malo, mchitidwe, kapena mkhalidwe.",
      "points": [
        "1. Timothy wabwera dzulo.",
        "2. Ine ndili bwino pang’ono.",
        "3. Mwanayu ndi wokongola zedi."
      ]
    },
    {
      "title": "Mitundu ya Aonjezi",
      "content": "Pali mitundu yosiyanasiyana ya aonjezi yomwe imathandiza kumvetsa bwino chiganizo.",
      "points": [
        "1. **Muonjezi wa nthawi** - Adapita ku Malomo dzana, Maliya wabwera usiku, Anandigogodera m’bandakucha.",
        "2. **Muonjezi wa malo** - Amayi apita kumsika, Pitani kwa iye, Iye wakhala panja, Gonani pamwamba, Pitani kutsogolo.",
        "3. **Muonjezi wa mkhalidwe** - Ine ndadzuka bwino, Mtsikanayu amayenda mothimbwizika, Aphunzitsi athu amayankhula mwanzeru.",
        "4. **Muonjezi wa mchitidwe** - Mwanayu wavina kwambiri, Malita watopa zedi, Mubwere msanga, Akuyenda mofulumira, Ndawerenga mokwanira.",
        "5. **Muonjezi wokana** - Toto, sindikufuna kudya. Ayi, sindibwera kumeneko.",
        "6. **Muonjezi wovomera** - Inde, ndipita mawa kukalemba. Ee, ndikupeza mawa. Chabwino, ndipita nanu.",
        "7. **Muonjezi wowerenga** - Ndagogoda kanayi koma sanandiyankhe. Amapita kwawo kamodzikamodzi. Sindikukonda konse.",
        "8. **Muonjezi wokulitsa/wochepetsa** - Mutu ukundipweteka pang’ono. Iye ndi wolimbikira koposa. Ndimamukonda kwabasi. Ndavulala kwambiri. Tatapa pakulu chimangacho. Undigawireko pang’ono nsimayo.",
        "9. **Muonjezi wotsimikiza/wolumbirira** - Mulungu amatikonda zedi. Mtheradi, watukwana ndi uyu. Lero ndiye ndatopa kwambiri. Mbambadi, wandikanda ndiwe.",
        "10. **Muonjezi wokaika** - Mwina tidzaonananso. Kapena wadya kale.",
        "11. **Muonjezi wofunsa** - Mwanayo amadya motani? Mudabwera liti kuno?",
        "12. **Muonjezi wobwerezabwereza** - Thauzeni amasamba kawirikawiri. Iye amadya nsima kamodzikamodzi.",
        "13. **Muonjezi woyamika** - Zikomo, pondipatsa ndalama.",
        "14. **Muonjezi wamaonekedwe** - Jeketilo linkaoneka modera. Maluwa omwe wagula akuoneka mofiira. Mvuu imaoneka moopsa."
      ]
    },
    {
      "title": "Ntchito pa Aonjezi",
      "content": "Tsekani mzere kunsi kwa aonjezi ndikupereka mitundu yake.",
      "points": [
        "1. Tinapita kwathu dzana",
        "2. Usiye khasulo m’nyumba",
        "3. Mtsikanayu amayenda mothimbwizika",
        "4. Wapiti kunja posachedwapa",
        "5. Khalani kumbuyo konko",
        "6. Mtsikanayu akuyenda mwapang’onopang’ono",
        "7. Zoonadi, ndine mwana wanu.",
        "8. Mose adzakhala wonenepa m’tsogolo",
        "9. Eya, ndamva ndikubwera mosachedwapa.",
        "10. Tinyamuka tsopano apa"
      ]
    },
    {
      "title": "Chimodzi ndi Zambiri",
      "content": "Kusiyanitsa pakati pa mawu a m'modzi ndi ambiri.",
      "points": [
        "a. Buluzi – abuluzi",
        "b. Mtengo – mitengo",
        "c. Duwa – maluwa",
        "d. Chikondi – chikondi",
        "e. Chulu – zulu"
      ]
    },
    {
      "title": "Ntchito Yowonjezera",
      "content": "Pezani zambiri pa mawu otsatirawa ndi kusiyanitsa chimodzi ndi zambiri.",
      "points": [
        "a. Kamwana",
        "b. Mlembi",
        "c. Fupa",
        "d. Nyumba",
        "e. Mtedza"
      ]
    },
    {
      "title": "Ziganizo",
      "content": "Chiganizo ndi gulu la mawu lokhala ndi mchitantchito ndi mneni ndipo limapereka ganizo lomveka bwino.",
      "points": [
        "Chitsanzo: Nyengo ikusintha",
        "Chitsanzo: Mwana wadya, koma sanakhute"
      ]
    },
    {
      "title": "Mitundu ya Ziganizo",
      "content": "Ziganizo zimasiyanasiyana malinga ndi mmene mawu ake amachitira ntchito.",
      "points": [
        "1. **Chiganizo chopanda nthambi** - Iwe, bwera kuno. Kodi mwagula nsalu ija?",
        "2. **Chiganizo cha ziganizo zingapo** - Iye sadya nsima koma amadya mpunga wokha. Ife tadya ndipo takhuta.",
        "3. **Chiganizo cha nthambi** - Ndi zoona kuti iye ndi mnzanga. Galimoto yomwe wagula yachita ngozi. Ngakhale undinyengerere, sindingakulore.",
        "4. **Chiganizo cha ziganizo za nthambi** - Amayi apita ngakhale sanandipeze chifukwa akuthamangira mdzukulu wawo. Iye anadabwa atamva mzungu akuyankhula Chisena popeza azungu sayankhula Chisena."
      ]
    },
    {
      "title": "Ntchito pa Ziganizo",
      "content": "Tchulani mitundu ya ziganizo zotsatirazi.",
      "points": [
        "a. Mnyamata wamwano uja wapita kwawo dzulo",
        "b. Tadala akulira",
        "c. Yohane wadya nsima koma sanakhute",
        "d. Musakhumudwe ndi zomwe zikumvekazi",
        "e. Amayi abwera pamene Fatuma amapita kuchipatala."
      ]
    }
  ]
},

{
  "title": "Malembo ndi Maphatikizo",
  "subsections": [
    {
      "title": "Kugwiritsa Ntchito L ndi R",
      "content": "Mutu uwu ukuwunikira mmene kalata 'L' ndi 'R' amagwiritsidwira ntchito molingana ndi kumene amaikidwira m’mawu.",
      "points": [
        "L amagwiritsidwa ntchito pambuyo pa malembo amtsekulanjira a, o ndi u (e.g., kalata, gologolo, ulula).",
        "L amagwiritsidwa ntchito koyambirira kwa mawu (e.g., lero, luso, lembo).",
        "L amagwiritsidwa ntchito patsogolo pa chi m’phatikiram’mbuyo (e.g., Chilembwe, Chilombo, Chilema).",
        "L amagwiritsidwa ntchito pakati pa tsinde limodzi -li (e.g., tili bwino, zili m’khola).",
        "L amagwiritsidwa ntchito pa mayina oyamba ndi mu- kapena ml- (e.g., Mulungu, mliri, mlatho, miliri).",
        "L amagwiritsidwa ntchito pa mawu olodzera ili, ilo (e.g., phir ili, phirilo, khasu ilo).",
        "R amagwiritsidwa ntchito patsogolo pa e kapena i (e.g., maliro, bwera, mliri)."
      ]
    },
    {
      "title": "Kalembedwe ka Dz- ndi Z",
      "content": "Mutuwu ukuwonetsa mmene Z ndi DZ amalembedwera malinga ndi mmene amagwirira ntchito mu mawu osiyanasiyana.",
      "points": [
        "Z amalembedwa m’chifukwa cha kuchuluka mu mawu a Chi-, Zi- (e.g., chinthu → zinthu, chala → zala).",
        "Z amalembedwa m’phatikiram’kati kuti apereke lamulo (e.g., muzipita, azimwa).",
        "Dz amalembedwa akasonyeza kuti ntchito yabwerera kwa wolankhula (e.g., wadzicheka, adziluma).",
        "Dz amalembedwa pofotokoza kuti ntchito idzachitika m’tsogolo (e.g., adzamwanso, adzabweradi).",
        "Dz amalembedwa m’mayina ena a m’gulu la Li-, Ma- (e.g., dzanja, dziko, dzombe)."
      ]
    },
    {
      "title": "Mitundu Yosiyana ya Mawu Amodzi",
      "content": "Mawu ena amakhala ndi ntchito zosiyanasiyana malinga ndi mmene amagwiritsidwira ntchito m’ziganizo.",
      "points": [
        "Uja → mlowam’malo: Uja watopa; mfotokozi: mwana uja watopa.",
        "Ndi → mlumikizi: Jojo ndi Tawina samvana; mneni: boyi ndi wosauka; mperekezi: amukwapula ndi chikwapu.",
        "Pano → mlowam’malo: pano m’pachabe; mfotokozi: pamudzi pano m’poyipa; muonjezi: khalani pano musachoke.",
        "Tsatsa → dzina: tenga tsatsa ilo; mneni: tsatsa nkhuku kwa aphunzitsi.",
        "Tsekera → dzina: wapaza tsekera; mneni: watsekera nkhuku."
      ]
    },
    {
      "title": "Kuphwanya Ziganizo",
      "content": "Kuphwanya ziganizo kumathandiza ophunzira kuzindikira zigawo za chiganizo: mwininkhani, mneni, pamtherankhani, ndi zionjezero.",
      "points": [
        "Ziganizo zimaphwanyidwa potengera mwininkhani (wotenga chinthu), mneni (zochitika), ndi zionjezero zake.",
        "Ziganizo zingapo zimaphwanyidwa posiyanitsa magawo ake (e.g., mwana uyo wagenda nkhuku / nkhukuyo siidafe).",
        "Nthambi imatha kukhala ya dzina, mfotokozi, kapena muonjezi ndipo imatha kuima yokha kapena ayi.",
        "Zitsanzo zimaperekedwa mu ziganizo kuti ziwonetse mitundu yosiyanasiyana ya nthambi (e.g., chifukwa akhuta mowa → muonjezi wa chifukwa)."
      ]
    }
  ]
},






    {
      "title": "Nkhani Yosavuta",
      "subsections": [
        {
          "title": "Tanthauzo",
          "content": "Nkhani yosavuta imalembedwa mwachilengedwe ndikulondola kwa chilankhulo.",
          "points": [
            "Yoyenera tsiku ndi tsiku komanso imakhudza moyo wa munthu wamba.",
            "Imafanana ndi momwe anthu amalankhulira nthawi zambiri."
          ]
        },
        {
          "title": "Mbali Zake",
          "content": "Ili ndi mbali zomwe zimatsatira chilankhulo chachilendo.",
          "points": [
            "Imagwiritsa ntchito mawu osavuta komanso osadziwika.",
            "Ilibe mawu a chinsinsi kapena ziganizo zovuta."
          ]
        }
      ]
    },
    {
      "title": "Nthano",
      "subsections": [
        {
          "title": "Tanthauzo",
          "content": "Nthano ndi nkhani zokambirana zosungidwa kuchokera kwa akulu.",
          "points": [
            "Zimatengera nthawi yakale komanso zimapatsidwa kuchokera m’mbadwo kupita m’mbadwo.",
            "Nthano zimathandiza kusunga chikhalidwe ndi chiphunzitso."
          ]
        },
        {
          "title": "Mbali Za Nthano",
          "content": "Nthano zimakhala ndi mbali zomwe zimadziwika bwino.",
          "points": [
            "Zimagwiritsa ntchito nyama kapena anthu ngati otchulidwa.",
            "Zili ndi phunziro kapena chitsanzo chomwe ophunzira angaphunzire.",
            "Nthano nthawi zina zimakhala ndi chiyambi kapena kumaliza kwa mawu apadera."
          ]
        }
      ]
    }
  ]
}
